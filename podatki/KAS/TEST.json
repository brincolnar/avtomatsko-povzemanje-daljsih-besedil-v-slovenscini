{"1": ["1 UVOD", "S strani proizvajalcev imajo fotonapetostni (PV) moduli podane U-I karakteristike pri določenih osvetlitvah. Merjene so pri idealnih oz. standardnih testnih pogojih (STC), se pa nekoliko razlikujejo od proizvajalca do proizvajalca. Podan je tudi podatek o temperaturnem koeficientu moči, ki nam pove kolikšna je odvisnost moči fotonapetostnega modula glede na temperaturo.\nV zaključnem delu je opravljena primerjava za 4 PV-module treh različnih proizvajalcev. Rezultati prikazujejo kateri PV-modul je imel večji energijski izplen (proizvedenih kWh) pri dejanskih pogojih. Opravljena bila je tudi simulacija senčenja modula.\nOpravljene so bile meritve na štirih PV modulih treh različnih proizvajalcev. Indirektno je bila merjena proizvodnja energije (brez razsmernika), hkrati pa je bila merjena temperatura PV-modulov za primerjavo temperaturne odvisnosti. Vsi štirje PV moduli so bili hkrati merjeni, s čimer so bili zagotovljeni enaki pogoji. Meritve so bile opravljene pri treh različnih naklonih PV modulov.\nNa razpolago sta bila tudi 2 modula istega proizvajalca in istega razreda, zato je primerjana tudi temperaturna odvisnost moči, saj je bil modul 1 izoliran s stiroporom.\nMerjeni moduli so približno istega razreda moči. Odstopanja se pojavijo zaradi različnega umerjanja oz. razvrščanja proizvajalcev.\nV drugem poglavju je na splošno opisana fotovoltaika, zgodovina fotovoltaike, polprevodniki, analiza sončnih celic in izdelava sončnih celic.\nTretje poglavje opisuje merilno mesto in način opravljanja meritev. Opisani so uporabljeni PV-moduli in njihove karakteristike. Prav tako je opisana tudi uporabljena merilna oprema.\nV četrtem poglavju so predstavljeni vsi rezultati opravljenih meritev. Primerjani so rezultati vseh PV-modulov med seboj. Rezultati so podani v obliki diagramov. Komentirani so tudi pogoji in karakteristike oz. podrobnosti posameznih modulov in vzroki za odstopanja rezultatov.\nZadnje poglavje povzema rezultate opravljenih meritev. Prav tako so v tem poglavju postavljene teze in ideje za nadaljnje delo na tem področju.\n"], "2": ["2 FOTOVOLTAIKA", "V tem poglavju je na kratko povzeta zgodovina fotovoltaike, uporabljeni materiali na tem področju, analize in izdelava sončnih celic [1].\n"], "3": ["2.1 ZGODOVINA FOTOVOLTAIKE", "Fotonapetostna pretvorba je neposredna pretvorba sončne energije v električno energijo (brez vmesnih toplotnih strojev oziroma naprav). Fotonapetostne naprave so v trdnem stanju, kar pomeni, da so robustne, enostavne za projektiranje ter zahtevajo zelo malo vzdrževanja. Morda je največja prednost solarnih fotonapetostnih naprav, da se jih lahko postavi kot samostojne sisteme, ki proizvajajo od µW do MW. Zaradi tega so bile uporabljene kot vir energije za napajanje žepnih računal, ur, vodnih črpalk, oddaljenih stavb, komunikacijskih naprav, satelitov in vesoljskih plovil. Postavljene pa so bile tudi velike elektrarne. Fotonapetostni moduli se lahko sestavijo tako, da tvorijo dele ogrodja stavb, kot so strešne kritine in stenske panelne plošče. S tako širokim naborom uporabe se zahteva po fotonapetosti veča iz leta v leto.\nV začetkih uporabe sončnih celic v 60-ih in 70-ih je bilo potrebno več energije za proizvodnjo celice, kot bi je le-ta proizvedla v celotni življenjski dobi. Od takrat je prišlo do dramatičnih izboljšav na področju učinkovitosti. Leta 1996 so se energetske vračilne dobe zmanjšale na približno 2,5–5 let, odvisno od lokacije uporabe. Življenjska doba modulov pa se je povečala na več kot 25 let. V zadnjih desetletjih so stroški fotonapetostnih modulov padli in so usmerjeni na zmanjšanje na približno 1 dolar na Wp.\nFotoelektrični efekt je prvič zabeležil Bacquerel leta 1839. Svetloba se je pojavila kot »nesreča« na elektrodi v raztopini elektrolitov. Adams in Day sta prvič opazila efekt v trdnem stanju, medtem ko sta delala s selenom. Zgodnje delo so s selenom in bakrovim\noksidom opravljali pionirji, kot so Schottkey, Lange in Grandahl. Leta 1954 so raziskovalci v RCA in Bell laboratorijih poročali o doseženi 6 % učinkovitosti z uporabljanjem naprav iz p-tipa in n-tipa polprevodnikov. Vesoljska tekma med ZDA in Sovjetsko zvezo je rezultirala v dramatičnih izboljšavah fotonapetostnih naprav.\n"], "4": ["2.2 POLPREVODNIKI", "Za vsak atom se elektroni uredijo v orbite okoli jedra tako, da povzročijo minimalno količino energije. Spodnja tabela prikazuje razporeditev elektronov v različnih ovojih in podlupinah pri lahkih elementih.\nV elementih, ki imajo elektrone v več ovojih, imajo najgloblji elektroni najmanj energije. Zaradi tega zahtevajo največ od zunaj dovedene energije za premagovanje privlačnosti jedra, da bi postali prosti.\nElektroni na najbolj oddaljenem pasu podlupin so edini, ki sodelujejo v interakciji atoma s sosednjimi atomi. Če so ti elektroni zelo ohlapno pritrjeni na atom, se lahko povežejo s sosednjimi atomi in dajo temu atomu negativni naboj, prvotni atom pa s tem postane pozitivno nabiti ion. Pozitivno in negativno nabiti ioni postanejo povezani s privlačno silo nabojev tako, da tvorijo ionske vezi. Če elektroni v najbolj oddaljenih pasovih ne zapolnjujejo pasu v celoti in niso ohlapno vezani, se razvrstijo tako, da si jih lahko sosednji atomi delijo in je lahko najbolj oddaljen pas poln. Vezi torej nastanejo med sosednjimi atomi in se imenujejo kovalentne vezi.\nKer elektroni na najbolj oddaljenem pasu atoma določajo, kako bo atom reagiral ali se povezal (spojil) s sosednjimi atomi, se skrajni zunanji pas imenuje valentni pas. Določeni elektroni v valentnem pasu so lahko tako energični, da skočijo v še vedno večji pas in so tako daleč od jedra, da majhna sila povzroči, da se odmaknejo od atoma. Takšni elektroni so odgovorni za prevajanje toplote in električne energije. Ta oddaljeni pas se imenuje prevodni pas. Razlika energije elektronov v valentnem pasu in najgloblji podlupini prevodnega pasu se imenuje pasovna vrzel ali prepovedana vrzel.\nMateriali, katerih bilančni oz. ravnotežni pasovi so v celoti zasedeni, imajo zelo velike razlike pasovne vrzeli (> 3 eV). Takšni materiali se imenujejo izolatorji. Materiali, ki pa imajo relativno prazne valentne pasove in imajo mogoče nekaj elektronov v prevodnem pasu, so dobri prevodniki. V to skupino spadajo kovine. Materiali, ki imajo valentne pasove delno zapolnjene, imajo vmesne pasovne vrzeli (≤ 3 eV). Takšni materiali se imenujejo polprevodniki. Čisti polprevodniki se imenujejo notranji oz. intrinzični; polprevodniki, ki so dopirani z zelo majhno količino nečistoč, pa se imenujejo zunanji oz. ekstrinzični polprevodniki. Če ima dopirani material več elektronov v valentnem pasu kot polprevodnik, se ta material imenuje polprevodnik tipa n. Takšni materiali imajo presežek elektronov na voljo za prevodnost, čeprav je material električno nevtralen. Npr. silicij ima 4 elektrone v valentnem pasu. Atomi čistega silicija se razporedijo tako, da tvorijo stabilno strukturo. Vsak atom si deli 2 elektrona s sosednjim atomom s kovalentnimi pasovi ali vezmi. Fosfor ima 5 valentnih elektronov (enega več kot Si). Če je uveden v obliki \nnečistoče v silicij, deluje tako, da ima dopirani material presežek elektronov, čeprav je električno nevtralen.\nTakšen dopirani material se imenuje silicij tipa n. V primeru, da bi silicij dopirali z borom, ki ima 3 valentne elektrone (enega manj kot Si), nastane pozitivna vrzel (manjkajoči elektroni) v strukturi, čeprav je material električno nevtralen. Takšen material se imenuje silicij tipa p. Polprevodniki tipa p in tipa n olajšujejo elektronom in vrzelim ustrezen premik oz. prehod v polprevodnike.\n"], "5": ["2.2.1 PN-spoj", "Material tipa n ima nekaj nečistih atomov z več elektroni kot ostali polprevodniški atomi. Če se odvečni elektroni odstranijo, bodo nečisti atomi bolj enakomerno ustrezali strukturi, ki jo tvorijo glavni polprevodniški atomi. Zaradi tega bodo imeli pozitivni naboj.\nMaterial tipa p ima nekaj nečistih atomov z manj elektroni kot ostali polprevodniški atomi. Zato imajo atomi vrzeli, ki lahko sprejmejo odvečne elektrone, čeprav so atomi električno nevtralni.\na b\nČe bi lahko dovedli dodatne elektrone, da zapolnijo vrzeli, bi nečisti atomi bolj enakomerno ustrezali strukturi, ki jo tvorijo glavni polprevodniški atomi. Zaradi tega bodo imeli negativni naboj.\nTakšen scenarij se zgodi na spoju, ko se združita materiala n-tipa in p-tipa, kot prikazuje\nKo se ta dva materiala združita, odvečni elektroni n-plasti preskočijo, da zapolnijo vrzeli na p-plasti. Tako ima v bližini spoja material pozitivne naboje na n-strani in negativne na p-strani. Negativni naboji na p-strani omejujejo gibanje dodatnih elektronov z n-strani na p-stran, medtem ko je olajšano gibanje dodatnih elektronov s p-strani na n-stran zaradi pozitivnih nabojev na spoju na n-strani. Zaradi te omejitve se PN-spoj obnaša kot dioda. Diodni značaj spoja je uporabljen pri fotonapetostnih celicah.\n"], "6": ["2.2.2 Fotonapetostni efekt", "Ko je foton svetlobe absorbiran s strani valentnega elektrona atoma, se temu atomu poveča nivo energije za nivo energije, ki jo je imel foton. V primeru, da je energija fotona enaka ali večja od prepovedanega pasu polprevodnika (band gap), bo elektron z odvečno energijo preskočil v prevodni pas, kjer se lahko prosto giblje. Če pa ima foton manj energije kot prepovedani pas, elektron ne bo imel zadosti energije za preskok v prevodni pas. V tem primeru se odvečna energija elektrona pretvori v odvečno kinetično energijo elektronov, ki se kaže v obliki povečane temperature. Če bi absorbirani foton imel več energije kot prepovedani pas, bi energija, ki presega vrednost prepovedanega pasu, povečala kinetično energijo elektrona. Foton lahko sprosti samo en elektron, tudi če je njegova energija veliko\nvečja kot energija prepovedanega pasu. To dejstvo je velik razlog za nizko učinkovitost pretvorbe fotonapetostnih naprav. Za proizvodnjo uporabne energije z uporabo fotovoltaičnega efekta je potrebno usmeriti proste elektrone skozi zunanji upor, preden se ponovno združijo z vrzelmi. To se doseže s pomočjo PN-spoja.\nfoton\nSlika 2.4 prikazuje shemo fotonapetostne naprave. Prosti elektroni, ki so generirani na n- plasti z delovanjem fotonov, lahko preidejo skozi zunanji krog in se ponovno združijo s pozitivnimi vrzelmi v stranski smeri ali pa se gibljejo v smeri p-plasti. Negativni naboji p- plasti na PN-spoju omejujejo gibanje v to smer. Če je n-plast izdelana zelo tanko, je zelo zmanjšano gibanje elektronov in s tem verjetnost ponovnega združenja z n-plastjo, razen če je zunanji krog odprt. Če je le-ta odprt, se elektroni, ki so nastali z delovanjem fotonov, sčasoma ponovno združijo z vrzelmi, kar se kaže kot povečana temperatura naprave. Enačba 2.1 podaja energijo fotona.\nPri tipični kristalni celici je n-plast debela približno 0,5 µm, p-plast pa 0,25 mm.\nEp  h  v (2.1)\nh Planckova konstanta:\nFrekvenca, povezana z valovno dolžino λ in svetlobno hitrostjo c\n"], "7": ["2.3 ANALIZA FOTONAPETOSTNIH CELIC", "V PN-spoju se generira tok, ki se imenuje spojni tok. Spojni tok Ij je mrežni tok zaradi toka I0 od p-strani proti n-strani (imenuje se tudi temni tok ali povratni nasičeni tok) ter zaradi lahkega induciranega rekombinacijskega toka Ir od n-strani proti p-strani.\nNa osnovi temperature T določeno število elektronov v p-materialu obstaja v prevodnem pasu. Ti elektroni se lahko enostavno premaknejo na n-stran, da zapolnijo vrzeli, nastale na PN-spoju in generirajo tok I0 .\nElektroni, ki zasedajo prevodni pas, zaradi temperature n-materiala nimajo dovolj potencialne energije za prehod preko PN-spoja na p-stran. Če je dovedena enosmerna napetost V, ki je v fotonapetostni celici posledica delovanja fotonov svetlobe, ima nekaj s tem nastalih elektronov dovolj energije za prehod in združitev z vrzelmi v p-območju. Zaradi tega naraste rekombinacijski tok Ir , ki je proporcionalen toku I0 in je podan z enačbo:\nI r  I 0 exp(e0V / kT ) (2.2)\ne0…naboj elektrona ( 1,602*10-19 J/V ali Coulombs ),\nk …Boltzmannova konstanta ( 1,381*10-23 J/K).\nSpojni tok Ij je mrežni tok zaradi toka I0 in toka Ir.\nI j  I r  I 0  I 0 exp(e0V / kT )  1 (2.3)\nIz slike je razvidno, da ima tok, ki ga generira celica, dve vzporedni poti. Ena pot vodi skozi spoj, druga pa skozi zunanje breme RL. Površinski tok, ki ga celica generira vključno s spojnim tokom, je proporcionalen površini celice.\nGlede na zgornjo sliko lahko zapišemo:\nI L  IS  I j  IS  I 0 exp(e0V / kT )  1 (2.4)\nKjer je Is kratkostični tok.\nPri kratkem stiku je V = 0 in IL = Is, pri odprtem tokokrogu pa je IL = 0, V = VOC:\n0  IS  I 0 exp(e0V / kT )  1 oz. VOC   kT I  ln( S  1) (2.5)  e0V I0\nSpodnja slika prikazuje tipično U - I karakteristiko sončne celice. Izhodna moč je produkt bremenskega toka in napetosti.\nU (V)\nZgornja slika prikazuje karakteristiko sončne celice. Maksimalna moč MPP ali Pmax je najvišja v točki, kjer je zmnožek napetosti in toka največji. Imp in Ump se lahko označita tudi kot Imax in Umax.\nPmax  U max  I max (2.6)\nPL  I L V  I L2  RL (2.7)\nA je površina celice iz izhodne moči pa je možno razbrati maksimum. Da bi poiskali pogoje za največjo izhodno moč (Pmax), je potrebno odvajati P glede na V ter izenačiti z 0.\nIS  exp(e0Vm / kT )  (1  exp(e0Vm / kT )  1  (2.8)  I0\nKjer je Vm napetost pri maksimalni moči. Tok pri pogojih za maksimalno moč in maksimalna moč Pmax se lahko določita z enačbama 2.4 in 2.7:\nI L  IS  I j  IS  I 0 exp(e0V / kT )  1 in PL  I L V  I L2  RL\nI L,m  IS  I 0 exp(e0V / kT )  1 (2.9)\nSlika prikazuje učinek intenzivnosti osvetlitve in bremenske upornosti na učinkovitost silicijeve celice. Temperatura prav tako vpliva na učinkovitost celice. Napetost in s tem tudi moč upadata z naraščanjem temperature.\nČe združimo zgornji enačbi, dobimo:\ne0Vm e0Vm2  I L,m  kT ( I S  I 0 ) in Pmax  kT ( I S  I 0 ) (2.10)  eV eV  1 0 m 1 0 m  kT kT\n"], "8": ["2.3.1 Učinkovitost sončnih celic", "Učinkovitost pretvorbe ali izkoristek (η) je razmerje med električno in svetlobno močjo.\nTeoretično omejitev učinkovitosti sončne celice je mogoče izračunati po enačbi:\nFotone z valovno dolžino 1,12 µm je mogoče pretvoriti v električno energijo z maksimalno učinkovitostjo (100%), medtem ko fotone z manjšimi valovnimi dolžinami se pretvorijo z manjšo učinkovitostjo. Maksimalno učinkovitost fotonapetostne celice je mogoče najti z integriranjem učinkovitosti pri posameznih valovnih dolžinah (enačba 2.11).\nTe omejitve učinkovitosti in praktične učinkovitosti nekaterih celic so prikazane v grafu 2.8.\nNekateri razlogi, da je dejanska učinkovitost manjša od teoretične, so:\n1. Odboj svetlobe od površine celice. To se lahko minimizira z uporabo antirefleksnih  prevlek (AR prevleke).\n2. Senčenje celic zaradi zbiranja tokov v električnih kontaktih. To se lahko zmanjša z  zmanjšanjem področja kontaktov in/ali, da so prosojni. V obeh primerih se bo  povečala upornost celice.\n3. Notranja električna upornost celice.\n 4. Rekombinacije elektronov in vrzeli preden bodo lahko prispevali k toku. To se  lahko zmanjša pri polkristalnih in amorfnih celicah z uporabo vodikovih zlitin.\n"], "9": ["2.3.2 Večplastne celice (MULTIJUNCTION)", "Omejitve, ki jih za sončne celice predstavljajo pasovne vrzeli (band gap), se lahko delno rešijo z uporabo več slojev sončnih celic. Celice so zložene ena na drugo, vsaka plast pa ima večjo pasovno vrzel (band gap) kot plast pod njo. Primer je prikazan na sliki 2.9. Če je najvišja plast iz materiala za celice A (band gap λA), bi bilo sončno sevanje z valovno dolžino manjšo kot λA absorbirano in dobimo izhod, ki je ustrezen označeni površini A. Sončno sevanje z valovno dolžino večjo kot λA bi prešlo skozi plast A in bi ga pretvorila celica na spodnji plasti B (band gap λB) in dobimo izhod, ki je ustrezen označeni površini B. Skupni izhod in s tem tudi učinkovitost takšnega tandema celic je tako večja kot izhodi in učinkovitosti posameznih celic.\nUčinkovitost se veča z večanjem števila plasti. Za delovanje takšnega koncepta mora biti vsaka plast čim bolj tanka, kar predstavlja zelo veliko oz. nepremostljivo oviro kristalnim in polikristalnim celicam za uporabo kot večslojne celice. Zaradi tega se ta koncept raziskuje predvsem za tanke amorfne celice.\n"], "10": ["2.3.3 Načrtovanje fotonapetostnega sistema", "Sončne celice so lahko vezane zaporedno, vzporedno ali kombinirano, da se dosežeta zahtevana napetost in tok. Slika 2.10 prikazuje napetost in tok pri zaporedni vezavi podobnih celic ali naprav.\nU1,U2\nCelice so povezane tako, da tvorijo module, moduli so povezani tako, da tvorijo nize oz. polja. Sliki 2.10 in 2.11 prikazujeta principe, ki veljajo za vse omenjene povezave.\n"], "11": ["2.4 IZDELAVA SONČNIH CELIC IN MODULOV", "Proizvodnja kristalnih silicijevih sončnih celic je posledica proizvodnih metod mikroprocesorjev. Glavna razlika je v tem, da je silicij, ki je uporabljen pri mikroprocesorjih, izredno čist, kar za fotonapetostne celice ni potrebno. Zaradi tega je\nglavni vir surovine za silicijeve sončne celice odpadni material iz industrije mikroelektronike. Sončne celice se izdelujejo tudi v obliki polikristalov in tankih filmov.\n"], "12": ["2.4.1 Enokristalne in polikristalne celice", "Enokristalne silicijeve celice se proizvajajo z vrsto procesov:\n1. rast kristalnih ingotov p-silicija,\n2. rezanje ploščic iz ingotov,\n3. poliranje in čiščenje površin,\n4. doping z n-materialom, da se oblikuje PN-spoj,\n5. odlaganje (deposition) električnih kontaktov,\n6. nanos antirefleksijske prevleke,\n7. ovijanje.\nCzochralski metoda (CZ), ki je razvidna iz slike 2.13 a, je najbolj pogosta metoda naraščanja enokristalnih ingotov.\nKristalno seme je potopljeno v staljenem siliciju, ki je dopiran s p-materialom (bor) in vlečen navzgor v strogo nadzorovanih razmerah linearnih in rotacijskih hitrosti in temperatur.\nTa postopek daje valjaste ingote, navadno premera 10 cm. Proizvedejo se lahko tudi ingoti s premerom 20 cm ter dolžinami več kot 1 m za druge aplikacije.\nAlternativna metoda se imenuje metoda Float zone (FZ), ki je razvidna iz slike 2.13b. Pri tej metodi se polkristalni ingot nahaja na vrhu kristalnega semena, vmesnik pa je staljen z grelno tuljavo, ki je ovita okoli njega. Ingoti se premikajo linearno in rotacijsko pri kontroliranih pogojih. Ta proces ima potencial za zmanjšanje stroškov celic.\nSeme\na) Czochralski b) Float zone  metoda metoda\nPolkristalni ingoti so dobljeni z litjem silicija v kalupe želene oblike, kot prikazuje spodnja slika.\nTaljeni silicij se počasi hladi v kalupu vzdolž ene smeri, da bi se usmerile kristalne strukture in meje zrn v želeni smeri.\nDa bi dosegli učinkovitost, ki je večja kot 10 %, so potrebna zrna, ki so večja kot 0,5 mm, meje zrn pa morajo biti orientirane pravokotno na ploščice. \nS to metodo se lahko proizvedejo ingoti velikosti 400 cm x 40 cm x 40 cm.\nIngoti so rezani na rezine z ID-žagami ali več žičnimi žagami, impregniranimi z diamantnimi brusilnimi delci. Obe metodi pripeljeta do velikih izgub dragocenega kristalnega silicija.\nAlternativne metode, ki lahko zmanjšajo izgube silicija, so tiste, ki razvijajo polkristalne tanke filme. Nekatere vrste proizvodnje tankih filmov vključujejo:\n- Dendric Web Growth,\n- Edge-Defined Film-fed Growth (EFG),\n- Ribbon against drop (RAD) method,\n- Supported Web method in\n- Ramp assisted foil casting technique (RAFT).\nPN-spoj nastane v celici z difuzijo majhne količine n-materiala (fosfor) v zgornjo plast p- silikonske plošče. Najbolj pogosta metoda je difuzija fosforja v parni fazi (hlapi). V tem primeru mora biti zadnja stran plošče pokrita, da se prepreči difuzija hlapov s te strani. Alternativna metoda je, da se deponira trdna plast dopant materiala na zgornje površine, čemur sledi visokotemperaturna difuzija (800–900-).\nElektrični kontakti se pritrdijo na zgornjo stran celice v mrežni obliki, ampak ne sme pokrivati več kot 10 % površine celice. Na zadnjo stran se pritrdi trdna kovinska plošča.\nSprednji mrežni vzorec je izdelan s pomočjo vakuumskega naparjevanja kovine skozi masko ali s sitotiskom.\nAntirefleksijski (AR) premazi materialov, kot so silicijev dioksid (SiO2), titanov dioksid (TiO2) in tantalov pentaoksid (Ta2O5), so deponirani na površino celice, da se zmanjša refleksija od več kot 30 % neobdelanega silicija na manj kot 3 %. Vsi premazi so vakuumsko naparjeni, naprašeni ali kemično brizgani. Na koncu so celice še enkapsulirane (zaprte) v prozoren material, da se jih zaščiti pred zunanjimi vplivi. Enkapsulanti so običajno sestavljeni iz plasti polivinila (polyvinyl butyryl – PVb) ali etilen vinil acetata (EVA) in zgornje plasti iz stekla z majhno vsebnostjo železovega oksida (low iron glass).\n"], "13": ["3 OPIS UPORABLJENIH FOTONAPETOSTNIH MODULOV", "Pri izdelavi naloge so bili uporabljeni fotonapetostni moduli treh različnih proizvajalcev. Nameščeni so bili na merilno mesto, ki je opisano v nadaljevanju.\n"], "14": ["3.1 Merilno mesto", "Meritve so bile opravljene na balkonu objekta MIC 2 v Velenju. Balkon oz. podest je obrnjen proti jugu in ima 3 možne nastavitve naklona, in sicer 30-, 45- in 60-. Primerjane so bile meritve pri vseh treh naklonih. Slika 3.1 prikazuje balkon objekta MIC 2 v Velenju oz. merilno mesto.\n"], "15": ["3.1.1 Merilna oprema", "Meritve so bile opravljene s pomočjo Merilnega sistema za avtomatsko spremljanje karakteristik PV-modulov (MSPV01). Nekatere izmed meritev, ki jih sistem lahko opravlja, so: avtomatizirane meritve tokovno-napetostnih karakteristik, celotnega sončnega sevanja na horizontalni podlagi s pomočjo dveh piranometrov, meritve temperature ter shranjevanje merilnih rezultatov v podatkovno bazo na osebnem računalniku.\nRačunalniški sistem (National Instruments - LabView) zajema podatke z več odjemnih mest in jih shranjuje v podatkovno bazo, tako da omogoča naknadno analizo in primerjavo. Merilni sistem deluje s pomočjo MOSFET tranzistorjev, ki zdržijo kratkotrajno visoke močnostne obremenitve. Pošiljajo obremenitvene pulze na module in na podlagi teh obremenitev je poiskana točka največje moči (MPP). Krmiljenje MOSFET-a je izvedeno z D/A pretvornikom [6].\n3.2 Fotonapetostni modul BISOL\nPri meritvah sta bila uporabljena dva modula omenjenega proizvajalca, ki sta v istem razredu moči, in sicer 233Wp (+6Wp). Oznaka pomeni, da je modul najmanj moči 233 Wp oz. od 233 Wp do 239 Wp. Prvega smo uporabili za primerjavo z ostalimi, drugega pa smo izolirali s stiroporom, da smo lahko primerjali temperaturno odvisnost proizvodnje energije. Ti moduli so sestavljeni iz 60 sončnih celic in imajo 3 »bypass« diode. To pomeni, da imajo 3 sektorje delovanja, vsak sektor pa je sestavljen iz 20 zaporedno vezanih celic. V primeru senčenja enega izmed sektorjev še vedno delujeta ostala dva sektorja oz. modul deluje z 2/3 svoje zmogljivosti.\n"], "16": ["3.3 Fotonapetostni modul Yingli solar", "Ta proizvajalec sortira svoje module na drugačen način. Podan je podatek o modulu 235 Wp (±3 %), kar pomeni, da je modul lahko moči od 227,95 oz. 228 Wp do 242,05 Wp. Prav tako je sestavljen iz 60 sončnih celic in treh sektorjev delovanja.\n"], "17": ["3.4 Fotonapetostni modul Day4Energy", "Moduli tega proizvajalca se razlikujejo od prej opisanih po tem, da imajo 9 »bypass« diod oz. 9 sektorjev delovanja. Vsak sektor lahko deluje neodvisno do drugega, zaradi česar ima veliko prednost pred ostalimi moduli v primeru senčenja. Če npr. prekrijemo sektor 1, modul še vedno deluje z ostalimi sektorji. Podan je podatek o modulu 235 Wp (+5 Wp), kar pomeni, da je modul lahko moči od 235 do 240 Wp. Sestavljen je iz 60 celic.\n"], "18": ["4 ANALIZA FOTONAPETOSTNIH MODULOV", "V tem poglavju so prikazani rezultati opravljenih meritev. Rezultati so prikazani v podpoglavjih glede na naklon, pri katerem so meritve opravljene.\n"], "19": ["4.1 Meritve pri 30- naklonu", ""], "20": ["4.1.1 Vremenske razmere pri opravljanju meritev pri 30- naklonu", "Rezultati, ki so prikazani v tem delu naloge, so merjeni 10., 11. in 12. junija 2011. 10. 6. 2011: Prvi dan je bilo v dopoldanskih urah pretežno oblačno, popoldanskih delno oblačno, v večernih urah pa je bilo jasno vreme. 11. 6. 2011: Drugi dan je bilo v dopoldanskih urah jasno, popoldanskih delno oblačno in jasno, v večernih urah pa je bilo jasno vreme. 12. 6. 2011: Tretji dan je bilo v dopoldanskih urah jasno, popoldanskih pretežno oblačno, v večernih urah pa je bilo jasno vreme. Podatki o vremenu so dobljeni s spletne strani: http://www.wunderground.com/. [5]\n"], "21": ["4.1 Rezultati meritev pri 30- naklonu", "Diagrami od 1 do 4 v tem poglavju prikazujejo moči merjenih PV-modulov. Moči posameznih modulov se razlikujejo, kar je tudi razvidno iz diagramov. Razlika je najbolj očitna v diagramu 4.10, ki prikazuje skupni energijski donos PV-modulov pri naklonu 30-. Razvidno je, da ima modul 4 največji energijski donos, za njim je modul 3, nato modula 2 in 1. Modula 1 in 2 sta od istega proizvajalca in sta tudi istega razreda. Modul 1 ima najmanjši energijski donos, ker smo ga izolirali s stiroporom s spodnje strani in s tem simulirali integrirani modul. Vidno je, da je učinkovitost PV-modula odvisna od temperature, in sicer obratno sorazmerno. Pri nižji temperaturi je učinkovitost večja. Modul 1 je zaradi izoliranosti s stiroporom deloval pri dosti višji temperaturi, kar je razvidno iz diagrama 4.9, ki prikazuje temperature PV-modulov in temperaturo okolice. \nDiagram 4.11 prikazuje specifični energijski donos. Ta diagram podaja najbolj merodajne rezultate, saj je specifični energijski donos dobljen s tem, da smo delili skupni energijski donos z izmerjeno vrednostjo moči modulov oz. z vrednostmi »flash« testov, ki so prikazani na sliki 4.12.\nIz diagrama je vidno, da so si specifični donosi modulov zelo blizu prva dneva. Odstopa samo modul 1, ki je izoliran. Razlike med specifičnimi energijskimi donosi se pojavijo tretji dan. Vidno je, da je imel modul 3 najvišji energijski donos, sledi modul 4, nato pa še modula 2 in 1.\n"], "22": ["4.2 Meritve pri 45- naklonu", ""], "23": ["4.2.1 Vremenske razmere pri opravljanju meritev pri 45- naklonu", "Rezultati, ki so prikazani v tem delu naloge, so merjeni 13. in 14. junija 2011. 13. 6. 2011: Prvi dan je bilo v dopoldanskih urah jasno, popoldanskih delno oblačno, v večernih urah pa je bilo pretežno oblačno vreme. 14. 6. 2011: Drugi dan je bilo v večjem delu dneva jasno vreme. Podatki o vremenu so dobljeni s spletne strani: http://www.wunderground.com/. [5]\n"], "24": ["4.2.2 Rezultati meritev pri 45- naklonu", "Podobno kot pri 30- naklonu tudi pri 45- naklonu moči rahlo odstopajo ena od druge. Prvo mesto si izmenjajo moduli 2, 3 in 4, ampak med njimi ni velikih razlik. Najvišje moči ne proizvede samo modul 1, kar dokazuje temperaturno odvisnost moči.\nIz diagrama 4.20 je razvidno, da je modul 4 proizvedel največ energije, nato modula 2 in 3. Izolirani modul 1 je tudi v tem primeru proizvedel najmanj energije.\nDiagram 4.21 nam ponovno podaja bolj realen rezultat zaradi upoštevanja »flash« testa. V tem diagramu je razvidno, da so pri polni osončenosti moduli zelo malo odstopali eden od drugega (rast diagrama). Razlike se pojavijo pri izkoriščanju difuzijske svetlobe. Ponovno je izstopal modul 4, ampak tokrat se specifični energijski donos tega modula pokriva z donosom modula 2.\n"], "25": ["4.3 Meritve pri 60- naklonu", ""], "26": ["4.3.1 Vremenske razmere pri opravljanju meritev pri 60- naklonu", "Rezultati, ki so prikazani v tem delu naloge, so merjeni 16. in 17. junija 2011. 16. 6. 2011 in 17. 6. 2011: V dopoldanskih urah je bilo jasno, popoldanskih delno oblačno, v večernih urah pa pretežno oblačno vreme. Podatki o vremenu so dobljeni s spletne strani: http://www.wunderground.com/. [5]\n"], "27": ["4.3.2 Rezultati meritev pri 60- naklonu", "Iz diagrama 4.29 je razvidno, da je modul 4 proizvedel največ energije, nato moduli 2, 3 in 1. Izolirani modul 1 se je pri tem naklonu zelo približal modulu 3.\nDiagram 4.30 nam ponovno podaja bolj realen rezultat zaradi upoštevanja »flash« testa. V tem diagramu je razvidno, da so pri polni osončenosti moduli zelo malo odstopali eden od drugega (rast diagrama). Razlike se pojavijo pri izkoriščanju difuzijske svetlobe. Pri tem naklonu se je najbolje izkazal modul 2, najslabše pa ponovno modul 1.\n"], "28": ["4.4 Meritve pri 30- naklonu s senčenjem", "Pri tem delu meritev so bili PV-moduli senčeni s plakati velikosti 68 cm x 48 cm, kar prikazuje slika 4.36b. Moduli so bili prekriti po širini, kar je pri modulih 1, 2 in 3 pomenilo, da so delno prekriti vsi sektorji delovanja. Razlika rezultatov meritev je zelo očitna v skoraj vseh diagramih tega poglavja. Razvidno je, da se je modul 3 izkazal za najboljšega. To je zaradi devetih sektorjev delovanja, ki jih ima ta modul.\nSlika 4.36a: Delovanje modulov (levo: trije sektorji delovanja, desno: devet sektorjev delovanja)\nSlika 4.36a prikazuje način delovanja modulov. Pri modulu 3 oz. modulu z devetimi sektorji delovanja je to pomenilo prekritje štirih sektorjev. Modul je še vedno deloval z ostalimi petimi sektorji v spodnji polovici, kar pomeni, da je normalno deloval s polovico celic (30 celic z normalnim delovanjem, 30 pa z vplivom senčenja).\nSlika 4.36b: Način senčenja modulov\n"], "29": ["4.5 Primerjava izoliranega in neizoliranega modula", "Meritve so bile opravljene za vse module hkrati, da so bili zagotovljeni enaki pogoji. Merjena sta bila tudi dva modula istega proizvajalca pri istih pogojih, le da je bil eden izoliran s stiroporom. To je storjeno za primerjavo temperaturne odvisnosti proizvodnje energije.\nZgornja tabela prikazuje razliko proizvedene moči modulov 1 in 2. Modul 1 je bil izoliran s stiroporom. Moči P1povp in P2povp sta povprečni moči. Seštete so vrednosti posameznih meritev in deljene s številom meritev, glede na posamezni dan. Pri 30- naklonu je prvi dan izolirani modul proizvedel 4,32 % manj moči kot neizolirani, drugi dan pa 7,11 % manj. Pri 45- naklonu je razlika malo manjša, in sicer je prvi dan izolirani modul proizvedel 0,7 % manj moči in drugi dan 4,91 % manj moči. Pri 60- naklonu se je razlika še nekoliko zmanjšala. Prvi dan je modul 1 proizvedel 3,61 % manj energije, drugi dan pa 1,58 %. Pri meritvah s senčenjem smo prav tako primerjali razliko izoliranega in neizoliranega modula. V tem primeru je izolirani modul proizvedel 0,9 % energije več kot neizolirani. To je v primeru senčenja zanemarljivo, ker sta oba modula delovala s približno 5 %.\n"], "30": ["4.6 Izkoristki modulov", "Izkoristek PV-modula predstavlja učinkovitost pretvorbe PV-modula. Je razmerje med izhodno in vhodno močjo oz. energijo. Vhodna energija je osončenost oz. obsevanje \npovršine s sončnimi žarki, merjeno je vzporedno s PV-modulom, pod istim naklonom in istim azimutom, izhodna pa električna energija, ki jo s pomočjo fotoelektrične pretvorbe odda PV-modul. V tem poglavju so prikazani izkoristki posameznih modulov pri različnih naklonih. Prikazani so samo krajši intervali zaradi razločnosti diagrama. Prikazani so samo izseki diagramov zaradi boljše razločnosti. Izrisana je proizvedena moč, deljena s produktom osončenosti (merjena pod istim naklonom in enakim azimutom kot PV-modul) in površino modula.\nTabela 4.2 prikazuje primerjave povprečnih izkoristkov PV-modulov. Povprečni izkoristki so zaradi tega, ker so sešteti izkoristki posameznih meritev in deljeni s številom opravljenih meritev.\nIz diagrama 4.37 in tabele 4.2 je razvidno, da je prvi dan imel največji izkoristek modul 4, sledi modul 3, nato še modula 2 in 1. Drugi dan sta imela najboljši izkoristek modula 4 in 2, nato pa modula 1 in 3.\nDiagram 4.38 in tabela 4.3 prikazujeta, da je prvi dan imel največji izkoristek modul 4, sledi modul 1, nato še modula 2 in 3. Drugi dan je imel najboljši izkoristek modula 2, sledi modul 1, nato pa modula 3 in 4.\nDiagram 4.39 in tabela 4.4 prikazujeta, da je prvi dan imel največji izkoristek modul 4, sledita modula 1 in 2 z enakim izkoristkom, nato pa še modul 3. Drugi dan je ponovno imel najboljši izkoristek modul 4, sledi modul 1, nato pa modula 2 in 3.\n4.7 Analitična obravnava modulov\nPo podatkih iz »flash« testov so izkoristki modulov:\nPSTC  STC  100% (2.12)  A  GSTC\nModul 1:\nModul 2:\nModul 3:\nModul 4:\nηSTC izkoristek modula pri standardnih testnih pogojih (%)\npovprečna moč pri standardnih testnih pogojih (W) A površina modula (m2)\nosončenost po standardnih testnih pogojih (1000 W/m2)\nS pomočjo spodnjih enačb so analitično izračunane povprečne moči in povprečni izkoristki:\nG  Pa  PSTC   (1    (Tm  TSTC )) (2.13)  GSTC\nPSTC  a   (1    (Tm  TSTC )) (2.14)  A  GSTC\nPa analitično izračunana moč modula ηa analitično izračunani izkoristek modula PSTC izmerjena moč modula pri standardnih testnih pogojih\ntemperaturni koeficient moči Tm temperatura modula A površina PV-modula TSTC temperatura pri kateri so opravljeni »flash« testi (25 -C) GSTC osončenost pri kateri so opravljeni »flash« testi (1000W/m2)\nZa modul 2 smo preverili, kolikšno je bilo odstopanje prvi dan med analitično in izmerjeno močjo. Pri 30- naklonu je povprečna razlika analitične in izmerjene moči na 200 meritev znašala 6,19 W (2,66 %), pri 45- naklonu 5,82 W (2,5 %) in pri 60- naklonu 9,9 W (4,25 %). Omenjene razlike prikazujejo diagrami 4.40, 4.41 in 4.42.\nOdstopanje med analitično izračunano močjo in izmerjeno močjo se pojavi zaradi merilnega instrumenta, ki pulzno obremenjuje module. V primeru konstantne obremenitve se omenjena razlika ne bi smela pojaviti oz. bi morala biti zelo majhna.\n"], "31": ["5 SKLEP", "V magistrskem delu so raziskane učinkovitosti modulov treh različnih proizvajalcev.\nRezultati meritev pri 30- naklonu prikazujejo, da je imel modul 4 najboljši izkoristek in proizvedel največ energije. Specifični donos nam ob upoštevanju »flash« testov pokaže, da sta modula 2 in 3 dejansko najbolje delovala (v diagramu 4.11 se karakteristiki prekrivata). Sledi jima modul 4 in nato še modul 1. Pri 45- naklonu sta najbolje delovala modula 2 in 4. Karakteristiki se prekrivata, kot prikazuje diagram 4.21, nato sledita še modula 3 in 1. Modul 2 se je kot najboljši izkazal pri 60- naklonu, za njim pa modul 4, nato pa še modula 3 in 1.\nSpecifični donos modula 3 je veliko večji od ostalih modulov v primeru senčenja. Kot je opisano v prejšnjih poglavjih, je to zaradi drugačnega načina delovanja modula.\nPri primerjavi temperaturne odvisnosti proizvodnje moči modula je razvidno, da je izolirani modul deloval slabše od neizoliranega. Razvidno pa je tudi, da se razlika med njima zmanjšuje z večanjem naklona zaradi odtekanja toplega zraka.\nV prihodnje bi bilo dobro podrobneje raziskati zgoraj omenjeno temperaturno odvisnost od naklona.\nDobljeni rezultati so bili pričakovani. Glede na »flash« teste modulov je očitno, da ima modul 4 večjo moč od ostalih in zaradi tega tudi v večini diagramov najboljši. Najbolj realne rezultate nam podajajo diagrami specifičnih donosov zaradi upoštevanja izmerjenih moči pri »flash« testih.\n»Flash« testi odstopajo pri vsaki meritvi, zato je podana srednja vrednost opravljenih testov. Modula 1 in 2 sta po podatkih proizvajalca moči 233 Wp z možnim odstopanjem +6 Wp. To pomeni, da bi omenjena modula morala biti moči od 233 do 239 Wp. Po podatkih\n»flash« testov pa sta omenjena modula moči 232,7 Wp in 229,7 Wp. Oba rezultata sta pod vrednostjo, ki jo je podal proizvajalec. Moči modulov 3 in 4 po »flash« testih so 231 in 240,9 Wp. Pri modulu 3 je proizvajalec podal podatek za moč 235 Wp (+5 Wp), kar pomeni, da je modul lahko moči od 235 do 240 Wp. Tudi ta podatek se ne ujema s »flash« testi. Proizvajalec modula 4 je podal podatek, da je modul moči 235 Wp (±3 %), kar pomeni, da je modul lahko moči od 227,95 oz. 228 Wp do 242,05 Wp.\nKot je že bilo omenjeno, se »flash« testi opravljajo večkrat in se povzame srednja vrednost. Pri vsaki meritvi je rezultat nekoliko drugačen. Pri nadaljnjem raziskovanju tega področja bi bilo dobro ponoviti opravljene meritve z drugimi moduli istega proizvajalca ter jih primerjati s pripadajočimi »flash« testi.\n"], "abstract": ["Fotovoltaika je danes na splošno eno izmed zelo popularnih oziroma zanimivih področij, še posebej v gospodarstvu. V tem magistrskem delu je predstavljena analiza karakteristik fotonapetostnih modulov. Izvedene so primerjave karakteristik, ki jih poda proizvajalec s karakteristikami, ki so dobljene z meritvami pri zunanjih pogojih. Predstavljene so tudi temperaturne odvisnosti moči ter dejanska proizvodnja električne energije oziroma energijski donos. Merjena je proizvodnja energije direktno iz modula (brez razsmernika) ter istočasno temperatura. Moduli so merjeni istočasno, s čimer so zagotovljeni enaki pogoji."]}